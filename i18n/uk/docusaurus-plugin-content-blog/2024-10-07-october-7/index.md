---
slug: october7
title: 7 жовтня
authors: [ageyev]
tags: [ageyev, israel]
draft: false
---

# 7 жовтня 

Це текст мого старшого сина, написаний через тиждень після 7 жовтня. Його підрозділ був одним із перших, хто вступив у бій того ранку; вони відбили атаку бойовиків зі спецпідрозділу "Нухба" на [базу Урім](https://he.wikipedia.org/wiki/%D7%94%D7%A7%D7%A8%D7%91_%D7%91%D7%91%D7%A1%D7%99%D7%A1_%D7%90%D7%95%D7%A8%D7%99%D7%9D) на кордоні з Газою. Він був поранений у тому бою.

![Mark](/img/Illustrations/blog/2024-10-07-october-7/2024-08-18.Mark_with_rifle.jpeg)

(Барух аШем, він повернувся до служби через два місяці і зараз воює в Газі)

[Текст був написаний іврітом](https://www.instagram.com/p/CybeGarsF_p/), переклад мій.

{/* truncate */}
--- 

Після тижневої затримки я нарешті вирішив поділитися тим, що сталося зі мною в день, який я запам’ятаю назавжди. Моєю історією, через яку я пройшов, і завдяки великій вдачі, зараз можу написати ці слова.

**7 жовтня** — день, коли ми прокинулися від звуків сирени по всьому сектору. Ми були в бомбосховищі, і ніхто не надавав особливої уваги цим ракетам, бо "що вони можуть зробити, окрім кількох ракет ..."

Ми почули постріли з боку сусідньої бази, і вже через кілька хвилин на нас було спорядження, і ми вирушили в тому напрямку. З цього моменту ми вступили у війну. Емоції, що переживаєш у цей час, невимовні. Ти перестаєш думати і відчувати, ти просто робиш те, що маєш робити. Ти прориваєшся, просуваєшся вперед і стріляєш — все це на незнайомому тобі полі бою, і все це під свист ракет над головою.

І ось настає момент, коли мене вражає куля. У цей момент я нічого не відчув, я дивився на свою ногу і не міг повірити, що це відбувається. Відтоді все сталося за секунди. Секунди, коли тебе відтягують назад, накладають джгут і кажуть, що все буде добре. Все сталося за секунди. Секунди, що цілими днями повторюються в голові.

Неможливо описати мою гордість за товаришів із підрозділу 414, які билися і знищили ворога в цьому бою. Я люблю вас, і ви завжди будете в моєму серці як найхоробріші люди, яких я коли-небудь знав, кожен і кожна з вас. Ви — мої герої та героїні, і я пишаюся тим, що воював разом із вами.

Я ніколи не відчував більшого болю, ніж біль за загиблими. Я досі не можу усвідомити кількість людей, яких забрали з цього світу — і все це за один день. Кожен, кого я знаю, втратив когось: товариша, родича, брата чи сестру. Кожен із них назавжди закарбований у наших серцях. Ніхто не буде забутий.

*"Хто милосердний до жорстоких, той жорстокий до милосердних."*

--- 

[Публікація на сайті 9 каналу ізраїльського телебачення](https://www.9tv.co.il/Item/79640)(російською)

[Публікація на Facebook](https://www.facebook.com/viktor.ageyev/posts/pfbid0AzoFkvcVD9ka8bMTDJDAzg3YKU2asgU6Prg13G3QT8Wsm3nzue477pjx4zUqyC5Xl)(російькою)